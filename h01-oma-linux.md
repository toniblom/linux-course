# h01 Oma Linux - raportti

## Raportin kirjoittaminen

Raportin kirjoittamisessa on tärkeää kuvata **täsmällisesti** mitä tehtiin ja mitä sitten tapahtui. Raportin perusteella raportin lukijan tulisi olla mahdollista **toistaa** tehdyt toimenpiteet samanlaisin tuloksin. Tämän vuoksi on oleellista raportoida myös esimerkiksi käytetyt laitteet ja ohjelmistot sekä tehtyjen toimenpiteiden kellonajat. Raportin tulisi olla **helppolukuinen**, joten raportissa kannattaa käyttää väliotsikoita ja oikeaoppista kieltä. Raportissa on myös oltava asianmukaiset **lähdeviitteet**. Asioiden sepittäminen tai plagiointi ei luonnollisestikaan ole sallittua. [1]

## Mitä ovat vapaat ohjelmistot?

Free Software Foundation asettaa vapaan ohjelmiston määritelmälle neljä keskeistä vapautta:
* Vapaus 0: Vapaus ajaa ohjelmistoa kuten haluat, mihin tahansa tarkoitukseen.
* Vapaus 1: Vapaus tutkia ohjelmiston toimintaperiaatteita ja muuttaa niitä.
* Vapaus 2: Vapaus levittää kopioita ohjelmistosta.
* Vapaus 3: Vapaus levittää kopioita omasta muunnellusta ohjelmiston versiosta.

Vapaudet 1 ja 3 edellyttävät, että ohjelmiston lähdekoodi on vapaasti nähtävillä ja muunneltavissa. Englannin kielessä sana "free software" voisi tarkoittaa sekä vapaata ohjelmistoa että ilmaista ohjelmistoa. Vapaa ohjelmisto ei kuitenkaan tarkoita ilmaista ohjelmistoa, ja vapaa ohjelmisto voi hyvinkin olla kaupallinen ohjelmisto. [2]

## Lähteet

[1] Raportin kirjoittaminen. https://terokarvinen.com/2006/raportin-kirjoittaminen-4/. Katsottu 2025-01-16.

[2] What is Free Software? https://www.gnu.org/philosophy/free-sw.html. Katsottu 2025-01-16.
